---
id: communityCommsGuide
title: Topluluk İletişim Rehberi
---


Bir organizasyon olarak, herkesin değerlerimiz ve ilkelerimizle uyumlu olmasını amaçlamaktayız. Saygı, tutarlılık ve yenilikler sağlamak istiyoruz. Sağlıklı, kapsayıcı ve insan merkezli bir çalışma ekosistemi oluşturmak istiyoruz. Farklı görüşlere, bakış açılarına ve kişiliklere son derece değer veriyoruz. Sürekli değişen ortamlarda ilerleyebilmek için ortak pratikler ve değerlerden oluşan sağlam bir temel üzerinde çalışmalıyız.

Bu **Giveth Topluluk İletişim Rehberinde**, topluluk anlaşmalarımızı paylaşmakla birlikte aynı zamanda Paylaşmanın Geleceğini İnşa Etme yolunda enerjimizi nasıl yönlendireceğimiz konusunda bize yardımcı olacak şekilde çeşitli kanallara katılım gösterirken izlenecek en iyi uygulamalardan bazılarını açıklamaktayız.

## Aşağıdakilerle sınırlı olmaksızın bu iletişim anlaşmalarına göre davranmayı tercih ediyoruz:

### Kendine Saygı Duy

Bir ihtiyacınız varsa, karşılayın.

Bir sınır çizmek istiyorsanız, belirtin.

Bir fikriniz varsa, dile getirin.

Hepimiz, öz bakımımıza özen göstererek ve istediğimiz veya ihtiyaç duyduğumuz bir şey olduğunda ifade ederek kendimize saygı duymalıyız.

### Başkalarına Saygı Duy

Benzer şekilde, başkalarını kendinizin bir yansıması olarak görerek başkalarıyla iletişim kurarken dürüst olun.

Şu basit, altın kuralı takip ediyoruz: size nasıl davranılmasını istiyorsanız, başkalarına da öyle davranın.

Birisi size sınırları olduğunu ifade ettiğinde, buna saygı gösterin veya en azından kendi bakış açınızdan neden yapamayacağınızı kibarca ifade edin.

Birisi güzel bir iş yapıp sizde iyi bir izlenim bıraktığında, !praise vererek yaptıkları işi gördüğünüzü belirtinve bu olumlu deneyimi topluluk görüşmesinde kendisiyle paylaşın. Farkında olmak ve farkına varılmak iyi hissettirir.

### Tamamen Dinleyin

Etkili etkileşimin ilk adımı, karşı tarafı tamamen dinleyerek anın içerisinde bulunmaktır. Bilgiyi, önyargısız bir şekilde objektif bir şekilde dinleyin. Detayları dinleyin. Aktif dinleme yoluyla eksik veya yanlış iletişim ve iletişim sorunlarının çoğu tamamen çözülebilir.

### Dürüst ve Şeffaf Olun

Merkeziyetsiz özerk bir organizasyon (DAO) olarak, Giveth şeffaflığa değer verir. Bütün toplantılarımızı kaydeder, araçlarımız ve süreçlerimizi kamuya açık bir şekilde paylaşırız. Amerika'yı yeniden keşfetmektense başkalarının paylaştığı bilgiyi, deneyimi ve kaynakları kullanarak kendi organizasyonumuza uyarlarız. Ortak malların kolektif bir şekilde idare edilmesi gerektiğine inanıyoruz.

Bu doğrultuda, birbirimizle iletişim kurarken dürüstlük, özgünlük ve şeffaflıktan yana olmayı tercih ediyoruz. Bir gerginlik yaşadığınızda, [Giveth Forum'u](https://forum.giveth.io/) kullanarak açıkça ifade etmenizi veya gerginlikleri çözmek için teklifler oluşturmak adına DAO'yu kullanmanızı ve dilediğiniz şekilde "evet" veya "hayır" oyu vermenizi öneririz. Farklı bakış açıları, beceriler ve deneyimler büyümemize ve dönüşmemize yardımcı olacaktır.

### Karşı Çıkın & Kabul Edin

Organizasyonumuzdaki her şey sorgulanabilir ve değiştirilebilir. Meraklı olun ve değişimin sürekli olduğunu kabul edin. Karşı Çık & Kabul Et kavramı, bireylerin bir karar alınırken karşı çıkmasına izin veren; ancak kararın alınmasından sonra herkesin bu kararı kabul etmesini gerektiren bir yönetim ilkesidir. Karar alındıktan sonra devam eden muhalefet ve dargınlık, kararın yerine getirilmesi açısından zararlıdır. Elimizden gelenin en iyisini yapmalı ve %100 destek vermeliyiz.

Hiçbir şey mükemmel değildir. Hiçbir süreç mükemmel değildir. Hiçbir karar mükemmel değildir. Her durumda ve koşulda, işe yarayan çözümü bulmak için elimizden gelenin en iyisini yapmaya çalışmalıyız. Genelde en iyi seçeneği kabul edip devam etmeliyiz. Bu, bir deney süreci; mükemmeliyetçilik değil.

### Sorular sorun

Hata yapmaktansa soru sormak daha iyidir. Amacımız destekleyici bir öğrenme ortamı oluşturmak; istediğiniz kadar soru sorabilirsiniz!

### Özür Dileyin

Bir hata yapmanız durumunda, hemen özür dileyin. Özür dilemek zayıflık değil, bir güç göstergesidir. Çoğu zaman işin çoğunu yapanlar en çok hata yapanlardır. Hatalarımızı paylaştığımızda başkaları da bu hatadan ders çıkaracağından dolayı aynı hatanın tekrarlanma olasılığı düşecektir. Özür dilemek cesaret ister ve bunu yapabilirsiniz!

### "Hayır" deyin

"Hayır"ınıza güvenemezsek "Evet"inize nasıl güvenebiliriz? "Hayır" diyebilme becerisi, iş kalitenizi ve mutluluk düzeyinizi artıracaktır. Çalışma sınırlarının sağlamlaştırılmasını hedefliyor ve her şeyi sizin yapmanızı beklemiyoruz. Bazen, büyük bir iş yüküne "hayır" demek organizasyonumuzun büyüdüğünün göstergesidir ve bu durumda daha fazla kişiyi işe alarak iş yükünü paylaştırmamız gerekir.

### Sözünüzü Tutun

Yapacağınızı söylediğiniz şeyi yapın. Bu kadar basit. Özünüzle sözünüz bir olsun. Bütünlük önemlidir.

### Eğlenin

Bir Unicorn her zaman Unicorn'dur…

Giveth'te ve blokzincirde güzel bir kripto evren için gezinirken eğlenmek istiyoruz. Bunu da nezaket kültürü oluşturarak, birbirimizi överek, birlikte işler geliştirerek, keyifli bir ortam yaratarak ve tabii ki komik meme'ler hazırlayarak yapıyoruz.

**Kanallarımıza katılım gösterirken şunları izlerseniz seviniriz:**

## Şunları teşvik ediyoruz...


* _Yeni fikirler._ Bizi ileri taşıyacak anlamlı, ilginç sohbetler.
* _Geri bildirim._ Geri bildirimleri dinleyerek değişime açık olun.
* _İfade Etmek_ Gerilimleri net istekler ve/veya çözümlerle ifade edin.
* _İşbirliği._ Mümkün olduğunca aynı işi birden fazla kişinin yapmamasına özen gösteriyoruz.
* _Nicelikten ziyade nitelik!_Bağışçıların ve Geliştiricilerin_ Bağış Yapmanıın Geleceğini İnşa Ederken_ işbirliği içerisinde çalışmaya davet ediyoruz. Yani vizyonumuz ve misyonumuza bağlı olmayan bir grup boş takipçiden ziyade platformumuz ve kanallarımıza atktif olarak katılım gösteren ve katkıda bulunan insanları yeğliyoruz.
* _Güven._ Ekibe güven, topluluğa Güven, sisteme Güven.
* _Emojiler._ Söyleyecek başka bir söz olmadığında başkalarının gönderilerine duygusal olarak yanıt vermek için emoji kullanarak sohbeti devam ettirebilir veya başka bir konuya doğru dallandırabilirsiniz.
* _Meme'ler_ Büyük fikirleri, trenddeki olayları kapsayan ve yeni ürünleri, yaklaşan olayları tanıtmak için Giveth logosu ile meme'ler oluşturabilirsiniz.
* _Oyunlaştırma._ Mükemmel bir kullanıcı deneyimi yaratın. Bağış yapmayı eğlenceli hale getirin.

## Şunlardan kaçınmak iyidir...


* Sohbetlere yeni bakış açıları katmak yerine kanallarımızdaki tartışmaların içerisinde gürültüden başka bir şey oluşturmayan, okuyucuların olayın özünü kavramak için gereksiz paylaşımları okumasını gerektiren _tek kelimelik gönderiler_. Örneğin, sadece "teşekkürler" veya "evet" yazmak sizce de biraz gereksiz değil mi?
* _Rekabet_ Diğer organizasyonları "rakipler" olarak değil, "ortaklar" ve "dostlar" olarak görüyoruz. Burada olmamızın amacı, dünyayı daha iyi bir yer haline getirmek ve bunu kaynakları birlikte kullanırsak daha kolay yapabileceğimize inanıyoruz.
* _Kişisel Bilgi Paylaşmak_ Cüzdan adreslerini veya diğer kişisel bilgileri asla paylaşmıyoruz. Güvenlik ve özel bilgilerin korunmasına önem veriyoruz.

## Çatışmayı böyle dönüştürüyoruz:


* _Çatışma._ Olayları netleştirmek ve bağlantı kurmak için altın niteliğinde bir fırsattır. Çoğu zaman en iyi fikirler, stratejiler ve çözümler çaıtşmadan doğar. Fikirlerinizi ve bakış açınızı dile getirmekten çekinmeyin. Ancak, diğer insanların kişiliğine ve fikirlerine değer veren bir yaklaşımla iletişim kurmaya özen gösterin.
* _Uzlaşma_ Esnek olun ve diğer insanların fikirlerine açık olun. Bazen taviz vermemiz gerekebilir. Alçakgönüllü olun. En yenilikçi çözümlerin bazıları, uzlaşma yoluyla ortaya çıkmıştır.
* _Eleştiriye Açık Olun_ Yapıcı geri bildirimleri kabul etmek, genelde süreçlerin ve ürünlerin iyileştirilmesini hızlandırır. Bir tartışmayı kazanmak için veya yaptığınız hataya bahane uydurmak için tartışmayı anlamsız noktalara çekmeyin. Unutmayın, kişisel bir mesele değil!
* _Geri bildirim._ Kişiler hakkında değil, iş hakkında geri bildirim vermeye odaklanın. İşten örnekler verin. Kişiye saldırmayın, söz konusu kişinin özel hayatında zor bir zaman geçiriyor olabileceğini düşünün.
