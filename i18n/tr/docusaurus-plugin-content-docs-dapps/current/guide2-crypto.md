---
id: crypto
title: Kripto para bağışları
slug: dapps/crypto
---

## Kripto para nedir ve neden kripto para kullanıyoruz?
Kripto para basit anlatımıyla, e-postaya benzer şekilde (e-posta sunucusunun merkeziyetsiz bir ağ ile değiştirildiği) dünyanın herhangi bir yerinde eşler arası aktarılabilen güvenli bir dijital para birimi biçimidir.

Daha teknik olarak açıklarsak Bitcoin, bir merkez bankasından bağımsız olarak çalışan, para birimlerinin üretimini düzenlemek ve fon transferini doğrulamak için kriptografi ve açık kaynaklı yazılım kullanan bir tür dijital para birimidir. Dijital bir para birimi olan Bitcoin ile para biriminin ötesinde birçok ek potansiyel kullanım durumu olan blok zinciri teknolojisi arasında bir fark vardır.

Bağış yapmak ve almak için kripto para birimini kullanmanın, 'fiat' veya normal para birimi kullanmaya kıyasla birçok avantajı vardır. Blok zincirinin uygulanmasıyla, kripto işlemleri kaydedilir ve sonsuza kadar dijital defterde veya 'blok zincirinde' saklanır, böylece para birimi bağışları ve dağıtımı şeffaf hale gelir.

## Blok zinciri nedir?
Blok zinciri, üzerinde yapılan tüm işlemleri kaydeden bir ağ üzerinden dağıtılan merkeziyetsiz bir çevrimiçi defterdir. Bu defter sürekli olarak güncellenir ve dağıtılır. Eş zamanlı olarak güncellenen ve doğrulanan birçok kopya olduğundan, tek bir kötü aktörün verileri manipüle etmesini önler. Diğer kripto para birimlerinde bu aynı teknoloji tamamen başka bir seviyeye taşınıyor.

## Ethereum nedir ve neden Ethereum'u seçmeliyiz?
Ethereum programlanabilir blok zinciridir. Bazı büyük farklılıklarla birlikte Bitcoin'in yeniliği üzerine inşa edilmiştir. Her ikisi de dijital parayı ödeme sağlayıcıları veya bankalar olmadan kullanmanıza izin verir. Ancak Ethereum programlanabilir, dolayısıyla onu birçok farklı dijital varlık için, hatta Bitcoin için de kullanabilirsiniz! Bu özelliği ile Ethereum ödemelerden daha fazlası olduğu anlamına gelir. Verilerinizi çalamayan veya sizi sansürleyemeyen finansal hizmetler, oyunlar ve uygulamalardan oluşan bir pazardır.

Giveth'te, bağışları kolaylaştıran uygulamalar oluşturmak için bu programlanabilir Ethereum akıllı kontratlarını kullanıyoruz. Yakın gelecekte, aynı teknolojiyi potansiyel olarak kendi tokenlarımızı basmak ve GIVing ekonomisini hızlandırmak için kullanacağız.

## Uygulama bağlamında Giveth nasıl çalışır?
Ethereum'un süper güçlerini dApp'ler veya Merkeziyetsiz Uygulamalar oluşturmaktır. Yani kısaca blok zincirine programlanmış uygulamalardır. dApp'ler, sözleşmede yazılı şartlara göre para birimini alan, tutan ve dağıtan akıllı sözleşmeler olarak çalışacak şekilde programlanabilir. Bu özellik, bankalara ve/veya avukatlara olan ihtiyacı ortadan kaldırır. Aynı zamanda bürokrasiyi de ortadan kaldırırak proje yaratıcılarına daha fazla özerklik sağlar.

Bir proje oluşturduğunuzda veya projeye bağış yaptığınızda, Giveth dApp ile etkileşime girersiniz. Gönderilen veya alınan bağışlar blok zincirine kaydedilir ve herkes tarafından, her zaman ve her yerde görüntülenebilir. Bağışlar Giveth dApp'in koduyla kolaylaştırıldığından, işlemler başka kimsenin dahil olmasına gerek kalmadan doğrudan A -> B şeklinde yapılabilir.

Diğer süper güçlerden biri, geliştiricilerin token üzerinde programlanan işlevselliğe dayalı olarak alternatif ekonomiler yaratabilen tokenlar veya "akıllı tokenlar" yaratma yeteneğidir. Giveth, bağış potansiyelini artıracak bir tokenın gelişmiş versiyonu üzerinde çalışmalarda bulunuyor. ***Bu konu henüz geliştirme aşamasındadır!***